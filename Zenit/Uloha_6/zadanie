Problem statement: zenit15skf
Zadanie najnovšieho projektu je softvér na alternatívne učenie. Okrem iného má zvýšiť mozgovú kapacitu o 147% a naučiť triediť odpad. Používateľ bude vystavený náročným úloham. K lepším výkonom ho budú povzbudzovať elektrošoky. Jedna zo zaujimavých pripravovaných úloh je tvorba anagramov.

Čo sú to anagramy? Dve slová sú si navzájom anagramy ak vieme preusporiadať písmená jedného tak že dostaneme druhé. Presne, bez vyhadzovania a pridávania. Vo vyvíjanom softvéri dostane užívateľ frázu a má ju prerobiť na inú, pričom budú extra body za zmysluplnosť. Teraz treba urobiť overovač či sú si dve slová anagramy.

Formát vstupu a výstupu
Vstup má dva riadky, na každom z nich je neprázdny reťazec malých písmen bez diakritiky. Oba reťazce sú dlhé najviac 100000 znakov. Zistite či sú si reťazce anagramy a vypíšte “ano” resp. “nie”.

Príklady
Input:

kalerab
mrkvicka
Output:

nie
Input:

aznaprsiauschne
narazisnauspech
Output:

ano
